# TƏSƏVVÜF TƏHSİLİ

## 1-ci KITAB

# DUA ETMƏYİ ÖYRƏNİRƏM

## MÜNDƏRİCAT

### DUA- ALLAHDAN İSTƏMƏKDİR
### DUA NECƏ EDİLİR?
### ALLAHA QƏLBDƏN DUA ETMƏK, SƏMİMİYYƏT, İMAN
### ƏN VACİB DUA - ALLAHA QOVUŞMAĞI DİLƏMƏK
### ALLAHIN DOSTLUĞUNA QAÇAQ, XOŞBƏXT OLAQ
### MƏNƏVİ MÜƏLLİMİMİN MƏNİM ÜÇÜN DUASI (HİMMƏT)
### YEMƏK DUASI EDİRƏM
### CAVABLAR

# DUA - ALLAHDAN İSTƏMƏKDİR

Əziz şagirdlər!

Allah yaratdıqları içində ən çox insanı sevir. İnsanla Allah arasında ən böyük bağ (güclü əlaqə, bir-birinə bağlayan möhkəm körpü) DUADIR.

DUA — Allahdan bir şey istəməyin adıdır. 

DUA — həyatımızın uğur və xoşbəxtliklə davam etməsi üçün əsas vasitədir.

Allah Quranda “Allah’a dua edin” buyurur.
“Əgər siz dua etməyən, Bizimlə əlaqə qurmayan varlıqlar olsaydınız, sizi yox edib yerinizə başqalarını gətirərdik” — deyir.

Allah üçün bir qulun Ona müraciət etməsi vacibdir. Allah hər zaman insanlardan bunu gözləyir.

Kim Allaha müraciət edirsə o, Allahı Rəbb yerinə qoyur deməkdir.

# DUA NECƏ EDİLİR?

Bizim hamımızı, bütün kainatı yaradan Allah hər zaman Özünə müraciət etməyimizi, dua etməyimizi istəyir.

Bəs dua necə edilir?

Allah - Qulunun istəklərini yerinə yetirəndir. 
Qul — Allahdan istəyəndir. 

Allah sizin nə istədiyinizi əlbəttə ki,  bilir. Amma siz bu istəklərinizi Allahdan dua etməsəniz, istəməsəniz, Allah  onları yerinə yetirməz. Mütləq istəyinizi dua etməlisiniz.

Məsələn: “Ya Rəbbim! Dərslərimdə uğurlu olmaq istəyirəm. Məni uğurlu et, Allahım!” — deyərək, istər iç səsinizlə, istərsə də eşidilən səslə deyin, amma mütləq deməlisiniz.

Allah hər zaman sizin tərəfinizdədir.
